<div dir='rtl' lang='he'>

## 1. אתגר

### 1.1 כישורים נדרשים

1. **כישורי תקשורת ושפה:**

   * המטייל צריך לשאול ולהבהיר: "ימינה עכשיו או עוד שני תאים?", "לאיזו דלת אתה מתכוון?".
   * הנווט צריך לתת הוראות ברורות ומדורגות: "לך שני צעדים קדימה, פנה שמאלה, תעמוד מול הדלת".
   * שני השחקנים צריכים להשתמש בשפה משותפת עבור כיוונים, סימנים במפה ושיתוף מידע על מנת שהמטייל יפתור את הפאזל.

2. **כישורי מרחב והתמצאות:**

   * הנווט מתרגם מפה דו־ממדית לתנועה תלת־ממדית של המטייל.
   * המטייל לומד לזהות נקודות ציון (דלתות, מפתחות, לבבות, פצצות) ולהבין את מיקומו במבוך.

3. **תכנון ופתרון בעיות:**

   * בחירת מסלול יעיל שמגיע לכל המפתחות לפני זמן/עומס רגשי גבוה.
   * פתרון חידות תמונה (מיקום פריטים על רקע נכון לפי הנחיית הנווט).
   * התמודדות עם הימצאות פצצות במיקומים שחוסמים את המעבר של המטייל במסלול ליציאה מהמבוך.
   * התמודדות עם כמות משאבים משותפת שאינה מספיקה כדי לסיים את המבוך (לדוגמה אם יש יותר פצצות בדרך מכמות הלבבות שיש למטייל)

4. **ויסות רגשי וסבלנות:**

   * התמודדות עם טעויות (כניסה למבוי סתום, דריכה על פצצה).
   * המשך תקשורת גם כשהמשחק נעשה מאתגר.

5. **כישורי מוטוריקה עדינה ותפעול מחשב:**

   * המטייל: שליטה עדינה בתנועה בגוף ראשון, וגרירה של אובייקטים בפאזל.
   * שניהם: שימוש בעכבר/מקלדת לצורך לחיצה על כפתורים.

### 1.2 בחירה ידנית בין שלוש רמות קושי – מה בדיוק משתנה

במסך הפתיחה המטפל בוחר בין רמה קלה / בינונית / קשה. לכל רמה המאפיינים הבאים: 

1. **מבנה המבוך:**

   * מבוך קטן, בינוני או גדול

2. **כמות הדלתות וסוגיהן:**

   * כמות דלתות חידה ודלתות רגילות

3. **מורכבות חידות התמונה:**

   * קל: 2–4 פריטים (לדוגמה: כלב, חתול, קערת אוכל).
   * בינוני: 5–7 פריטים (חווה, חדר ילדים).
   * קשה: 8–9 פריטים (עיר, לונה פארק וכו').

4. **משאבים ומלכודות (לבבות, פצצות, מפתחות):**

   * כמות פצצות, מפתחות
   
5. **קצב ההתחדשות של יכולות הנווט (הסרת פצצה, הנחת לב, מתן רמז)**


### 1.3 התאמת רמת הקושי דינמית לפי מיומנות השחקנים

המשחק יכול למדוד את ביצועי הצוות ולהתאים את הקושי בזמן אמת. לדוגמה:

1. **מדדים שנמדדים:**

   * זמן ממוצע בין דלת לדלת.
   * מספר טעויות ניווט (כניסה למסלולים חסומים / חזרה אחורה).
   * מספר ניסיונות לפתור כל חידת תמונה.
   * מספר הדריכות על פצצות ביחס ללבבות.
   * כמות ההודעות שהשחקנים מבקשים (אם נשתמש בכפתור “רמז”).

2. **החלטת משחק על “שחקן מנוסה” מול “שחקן מתקשה”:**

   * אם הצוות פותר דלתות וחידות מהר, עם מעט טעויות, המשחק יעלה קושי.
   * אם הצוות מתעכב זמן רב בחידה אחת, או דורך על פצצות רבות, המשחק יוריד קושי.

3. **מה משתנה דינמית:**

   * **קיצור/הארכת המבוך:** פתיחה של קיצור דרך חדש או חסימת מסלול מבלבל.
   * **שינוי חידות:** מעבר אוטומטי מגרסה מורכבת של חידה (8 פריטים) לפשוטה יותר (5 פריטים).
   * **שינוי משאבים:** הוספת לבבות לאורך המסלול או הסרת חלק מהפצצות.
   * **חלון רמזים:** הצגת חץ זמני שמסמן את הכיוון לדלת הבאה או למפתח הבא.

4. **מימוש תכנותי:**

   * בכל כמה שניות/אירועים, פונקציה `UpdateDifficulty()` מחשבת “מדד תפקוד” על בסיס הנתונים שנאספו.
   * המדד מעודכן באובייקט GameManager, וממנו נמשכת רמת הקושי הנוכחית שמשפיעה על:

     * Prefab של חידות שנטענות.
     * כמות האובייקטים שנוצרים במבוך (פצצות/לבבות נוספים).
     * גישה לנתיב קיצור (פתיחת שער נוסף).

---

## 2. זרימה

בהתאם למושגים במצגת על אתגר וזרימה, מטרתנו היא לשמור את השחקנים באזור שבין שעמום לתסכול – “קשה אבל אפשרי”. 

### 2.1 מיקוד תשומת הלב ומניעת הסחות דעת


1. **שדה הראייה של המטייל:**

   * מצלמת גוף ראשון ממוקדת בגובה העיניים.
   * הממשק למטייל נקי: מד חיים/סמל לבבות, מפתחות שנאספו.

2. **ממשק הנווט:**

   * תצוגת מפה לנווט בדו מימד כדי למנוע עומס ויזואלי.
   * סימונים בולטים לדלתות, פדים, מפתחות ודלתות חידה.
   *  כותרות צבעוניות שמופיעות רק כאשר צריך לפתוח דלת או להפעיל חידה.

3. **ניהול סאונד:**

   * מוזיקת רקע רגועה ואחידה לכל ערכת נושא.
   * צלילים בולטים רק לאירועים חשובים (הצלחה, טעות, פתיחת דלת, דריכה על פצצה).

4. **שימוש בהדרכת Tutorial ברמה 0:**

   * הצגת מנגנון אחד בכל פעם: קודם תנועה, אחר כך פתיחת דלת, ורק בסוף חידת תמונה.

### 2.2 תחושת שליטה והשפעה

1. **שליטה מלאה על תנועת הדמות:**

   * המטייל אחראי בלעדית על תנועת הדמות במבוך.
   * אין אנימציות “אוטומטיות” לקטעים ארוכים; אין טלפורטציה לא צפויה.

2. **חלוקת אחריות ברורה:**

   * המטייל – אחראי לביצוע הפיזי של המשימה.
   * הנווט – אחראי לנווט, לבחור מסלול ולהפעיל פאזלים/דלתות.
   * בכך כל שחקן מרגיש שבלעדיו אי אפשר לסיים את המשחק.

3. **פעולות עם תוצאה מיידית:**

   * הנווט לוחץ על כפתור “פתח דלת” → הדלת נפתחת מול המטייל בזמן אמת.
   * גרירת פריט למיקום הנכון בפאזל → פריט ננעל במקום עם צליל חיובי.

4. **אפשרות לתקן טעויות:**

   * חזרה אחורה במסלול, ניסיון נוסף בחידה.
   * כפתור “נסה שוב” בסיום המשחק.

### 2.3 משוב על הצלחה וכישלון

1. **הצלחה רגעית:**

   * פתיחת דלת – אפקט של פתיחה + צליל “הצלחה” + הודעה בשני המסכים.
   * איסוף מפתח – רטט/פלאש קצר ב-HUD + עדכון מונה המפתחות.

2. **טעויות:**

   * דריכה על פצצה – הורדת לב, צליל אזהרה, וחזרה למיקום ההתחלתי.
   * ניווט לא נכון במבוך.

3. **משוב ברמת המאקרו:**

   * בסיום משחק מוצג מסך סיכום:

     * זמן סיום.
     * מספר מפתחות שנאספו.
     * מספר לבבות ופצצות.
     * מספר חידות שנפתרו.
   * ניתן להשוות בין ניסיונות שונים של אותו צוות.

---

## 3. שעשוע

### 3.1 פעולות נחמדות שאינן חלק ישיר מהמטרה

1. **חקירת המבוך:**

   * גם אחרי שאספו את כל המפתחות, אפשר להסתובב עוד במבוך.

2. **קישוט המפה.**
   * אפשרות להוספת קישוטים על קירות המבוך סטייל גרפיטי. 

### 3.2 אילו סוגי שחקנים המשחק משרת

בהתאם לחלוקה במצגת על סוגי שחקנים: 

1. **הסייר:** נהנה לגלות את המבוך, ונתיבים חלופיים.
2. **הבנאי/האמן:** נהנה מחידות התמונה – “לבנות” מ0 סצנות (חווה, חדר ילדים, עיר).
3. **ההישגי:** רוצה לסיים ברמה גבוהה, בזמן קצר ועם מעט טעויות.
4. **התחרותי/המציג:** ישמח להשוות תוצאות בין ניסיונות שונים או בין זוגות שונים.
5. **הצופה:** מטפל או משתתף נוסף שיכול לצפות במשחק ולתת פידבק.
6. **אספן:** איסוף משאבים שמפוזרים לאורך המבוך. 

### 3.3 התאמת המשחק לסוגי שחקנים נוספים

1. 
2. **במאי/מספר:**  הוספת סיפורים שונים כערכות נושא למשחק. 
3. **ליצן:** הוספת אנימציות משעשעות כשקורה משהו לא צפוי (למשל גליצ’ון מצחיק קל ומבוקר בקיר).

---

## 4. רגשות

### 4.1 רגשות מצופים

1. סקרנות – מה יש מאחורי הדלת הבאה, איך נראה המבוך.
2. תחושת חברות ושיתוף פעולה – “אנחנו צוות”.
3. סיפוק והישג – כאשר מצליחים לפתור חידה מורכבת או לנווט במסלול קשה.
4. מתח מתון – במפגש עם פצצות, מסלולים מטעים, ספירת מפתחות.
5. ביטחון הולך וגובר – ככל שהם חוזרים על אותו מבוך ברמות קושי שונות.
6. במקרים מסוימים – גם תחושת אחריות (“אני צריך לעזור לחבר שלי לא ללכת לאיבוד”).

### 4.2 איך עיצוב המשחק תורם לרגשות האלה

1. **שיתוף פעולה הכרחי:** אף אחד לא יכול לסיים לבד – זה מחזק תחושת חברוּת.
2. **שפה ויזואלית עדינה:** צבעים רכים, בלי אפקטים אגרסיביים, כדי להימנע מחרדה או הצפה.
3. **קצב הדרגתי:** מתחילים ברמת הדרכה מלאה, ועוברים בהדרגה לאתגרים קשים יותר לפי יכולת.
4. **משוב חיובי דומיננטי:** כל הצלחה מקבלת ציון חיובי ברור; טעויות מוצגות כהזדמנות לתיקון ולא ככישלון מוחלט.
5. **מוזיקה ואפקטים:** מנגינות רגועות, צלילי הצלחה מלהיבים אך לא צורמים.

---

## 5. סיפור־רקע (Premise)

### 5.1 הרקע העלילתי
על פי אגדה עתיקה, עמוק מתחת לעיר קיים "ארכיון הזמן" – מבוך עצום שנבנה כדי להגן על ידע אבוד.  
הארכיון ננעל לפני מאות שנים לאחר ששני חוקרים קדומים נכשלו בשיתוף פעולה שנדרש להפעלתו.  
לאחרונה נמצאו שברי קלף ומפות עתיקות שמעידות כי המבוך מתעורר מחדש. שני השחקנים – אחד המחזיק במפות (הנווט) ואחד היורד פנימה פיזית (המטייל) – נבחרים "במקרה" לנסות לפתוח שוב את הארכיון ולהשיב את הידע האבוד.

זהו הסיפור שמסביר **למה יש מבוך**, **למה צריך שניים**, ו**מדוע הדלתות והחידות מגיבות לשיתוף הפעולה של השחקנים**.

---

### 5.2 איך תעבירו לשחקן את סיפור־הרקע הזה?

1. **מסך פתיחה קצר**  
   טקסט על רקע קלף עתיק:  
   *"אגדה מספרת כי עמוק מתחת לעיר קבור ארכיון הזמן. רק שניים שפועלים בהרמוניה יצליחו לפתוח אותו מחדש..."*

2. **Cutscene סטטית קצרה (2–3 תמונות)**  
   - מציאת הספר העתיק.  
   - פתיחת דפיו והפיכת המפה האגדית למבוך תלת־ממדי.  
   - כניסת הדמויות אל המבוך.

3. **מסרים בתוך המשחק (HUD)**  
   הודעות קצרות ורמזים שמופיעים בנקודות מפתח:  
   - "הארכיון מגיב לתקשורת ביניכם."  
   - "שברי הקלף יובילו אתכם עמוק יותר אל תוך הזמן."

4. **קריינות אופציונלית**  
   קול רגוע:  
   *"רק מי שילמד לשתף פעולה באמת יצליח לחשוף את סודות הארכיון."*

5. **רמזים סביבתיים במבוך**  
   תבליטים על הקירות, שברי קלף על הרצפה, וסמלים שמזכירים לשחקן שהמקום עתיק וגדוש בהיסטוריה.
---

## 6. דמויות

### 6.1 דמויות מרכזיות

1. **המטייל:**

   * דמות בתוך המבוך, מנקודת מבט בגוף ראשון.
   * מייצג את מי שנמצא “בשטח” ונדרש לסמוך על ההכוונה.

2. **הנווט:**

   * רואה את כל המבוך ממבט־על.
   * מייצג תפקיד של “מנהל/מדריך/חונך”, אך עדיין שחקן שווה בזכות עצמו.

### 6.2 דמויות משניות ומה הן מוסיפות

 * אין.

### 6.3 התפתחות הדמויות לאורך המשחק

1. **המטייל והנווט:**

   * בתחילת המשחק – ביצוע הוראות בסיסי, הרבה טעויות.
   * בהמשך – לומדים לדבר בשפה משותפת, לתכנן מראש, לעזור אחד לשני ולהיות סבלניים.

### 6.4 “רצון חופשי” של הדמויות

* המטייל והנווט מופעלים על ידי שחקנים אנושיים – ולכן ברמת העיקרון יש להם רצון חופשי מלא.
* אפשר להוסיף תחושת “רצון חופשי” למבוך:

  * פצצות שמופיעות מחדש במסלולים מסוימים אחרי זמן.
  * דלתות שמשנות מצב לפי ביצועי השחקנים (למשל “המבוך זז כשאתם מתקדמים מהר מדי”).

---
## 7. עלילה

### 7.1 הקשת הדרמטית של המשחק
העלילה מתקדמת בהתאם לרמת המתח והאתגר שהשחקנים חווים לאורך המשחק:

1. **פתיחה שקטה – Tutorial**  
   היכרות עם כללי המבוך, דלתות בסיסיות ומשימות קצרות.

2. **עלייה ראשונה במתח – רמה קלה**  
   הופעת הדלתות הראשונות, חידה פשוטה, וצורך בתיאום ראשון.

3. **ירידה קלה – מסדרונות נינוחים**  
   מעבר באזור פשוט יותר שמחזק תחושת שליטה.

4. **עלייה שנייה – רמה בינונית**  
   חידות מאתגרות יותר, פצצות ראשונות ומשאבים מוגבלים.

5. **נפילה זמנית – טעות או כישלון**  
   דריכה על פצצה, כניסה למבוי סתום, או כישלון בחידה.

6. **שיא – האתגר הגדול**  
   אזור מורכב במיוחד, דלת חידה מרכזית או מסלול ארוך הדורש תקשורת גבוהה.

7. **סיום גבוה – דלת היציאה**  
   שחרור, מסך סיכום והצלחה משותפת.

---

### 7.2 העלילה וכיצד היא משתנה בהתאם לקשת
העלילה מגיבה לביצועי השחקנים לאורך הקשת:

- **ב-Tutorial:**  
  השחקנים “נכנסים” לעולם המשחק ולמבוך בפעם הראשונה.

- **ברמות קלות:**  
  העלילה מדגישה שהם מתחילים ללמוד לשתף פעולה והמבוך “נפתח בפניהם”.

- **ברמות בינוניות וקשות:**  
  מופיעות הודעות מהמבוך/השומר העתיק שמתרגמות את העלייה בקושי לסיפור:  
  *“הארכיון בוחן את תקשורתכם…”*

- **בכישלון:**  
  מוצגת הודעה מותאמת:  
  *“הפעם המבוך היה קשה, אך למדתם על הדרך. נסו שוב.”*

- **בהצלחה:**  
  הסיפור מסתיים בטקסט המדגיש את ההרמוניה בין השחקנים ואת גילוי הידע האבוד.

---

### 7.3 השפעת התנהגות השחקן על התפתחות העלילה
התנהגות השחקנים מכתיבה את ההתפתחות הסיפורית:

1. **שיתוף פעולה חזק:**  
   - המבוך “מגיב בחיוב” ומציג מסרים מחזקים.  
   - יתגלו שברי קלף נוספים או מסלול נקי יותר.

2. **קשיים מרובים:**  
   - יופיעו יותר מסרים תומכים.  
   - המשחק עשוי להוסיף לבבות או להוריד מעט את כמות הפצצות.

3. **דיוק ופתרון חידות ללא טעויות:**  
   - המבוך מציג טקסט ייחודי:  
     *“שבר קלף חדש נחשף בזכות הבהירות שביניכם.”*

4. **מסך סיום מותאם:**  
   - אם ההתקדמות הייתה חלקה: *“השומר העתיק התרשם מכם והעניק לכם גישה לידע האבוד.”*  
   - אם היו קשיים: *“למרות המכשולים – שיתפתם פעולה. המבוך מכיר במאמץ שלכם.”*

---

## 8. בניית עולם

בהתאם למסגרת בניית־העולם (חוקי טבע, גיאוגרפיה, היסטוריה, חברה, כלכלה וממשלה). 

### 8.1 חוקי טבע

1. **פיזיקה בסיסית:**

   * דמות המטייל זזה בקצב קבוע, לא יכולה לקפוץ מעל קירות.
   * פצצות פועלות במגע – ומחזירות למיקום ההתחלתי.
   * איסוף לבבות מוסיף חיים למשתתפים.

2. **חוקי “קסם המבוך”:**

   * דלתות נפתחות רק בשיתוף פעולה של שני השחקנים.
   * חידות התמונה הן “מנעולים קסומים” – הפתרון הנכון משנה את המציאות ופותח דלת.

### 8.2 גיאוגרפיה

   * קיים המבוך וחדר הנווט.

### 8.3 היסטוריה

* לפי האגדה, המבוך נבנה על ידי השומר כדי לעזור לשתי דמויות עתיקות ללמוד לעבוד יחד.
* במשך השנים המבוך “נרדם”, וכעת השחקנים מחיים אותו מחדש.
* אפשר להוסיף רמזים היסטוריים על הקירות (ציורים, כתובות קצרות).

### 8.4 חברה ופוליטיקה

* אין חברה מפורטת בתוך המבוך עצמו, אך אפשר להציג אותו כחלק מעולם שבו:

  * בתי ספר ומרכזי טיפול משתמשים במבוך כדי ללמד שיתוף פעולה.
  * המבוך הוא “טקס מעבר” לחברות טובה.

### 8.5 כלכלה

* אין מטבע/כסף ישיר, אך יש “כלכלת משאבים”:

  * לבבות = משאב רגשי/חוסן.
  * מפתחות = התקדמות/אמון.
  * פצצות = עומס, שגיאות תקשורת.

### 8.6 איך השחקן לומד להכיר את העולם

1. **דרך המשחק עצמו:**

   * ע"י סיור במבוך וניסוי וטעייה של מסלולים שונים כדי לצאת מהמבוך בהצלחה

2. **דרך טקסטים קצרים:**

   * בעזרת מסרי HUD לפני אלמנטים חוסמים כגון: דלתות, משאבים ואירועים המשפיעים על שניהם.

3. **דרך תצפיות המטפל:**

   * המטפל יכול להסביר ברקע את המשמעויות – לדוגמה, “הלבבות שאתם אוספים מוסיפים לכם עוד חיים".

---

</div>
